# Profilointi-sovellus dokumentaatio v. 1.1
# Sovelluksen kuvaus

Sovellus perustuu omaan ideaan, jossa käyttäjät lähettävät palveluun itsestään profiilikuvan ja vastaavat joukkoon kysymyksiä itsestään (esim. ikä, pituus, ammatti, persoonallisuuspiirteet jne.). Palvelun idea on, että rekisteröityneet käyttäjät voivat käydä läpi muiden käyttäjien kuvia, ja arvioida kuvien perusteella näihin liittyviä piirteitä (eli ylläolevia ikä, pituus...). Jokaiselle käyttäjälle muodostuu tällöin sekä oma arvioija-tulos, sekä oma profiili-tulos. Arvioija-tulos tarkoittaa siis sitä, miten hyvin käyttäjä pystyy profiloimaan ihmisiä pelkän kuvan perusteella (esim. Arvioija-tulos 35% tarkoittaisi, että käyttäjä osuu arvioissaan 35%:n tarkkuudella oikeaan). Profiili-tulos sen sijaan tarkoittaa sitä, minkälaiseksi muut ihmiset käyttäjän keskimäärin arvioivat (esim. “63 % käyttäjistä arvioi sinut 25-30-vuotiaaksi).

Kun käyttäjä on tehnyt arvioinnin jostakusta toisesta, hän saa myös nähtäväksi sen, miten hyvin hänen arvionsa oli linjassa keskimääräisen tuloksen kanssa. Varsinaisia oikeita vastauksia ei arvioitsijoille paljasteta muiden käyttäjien yksityisyyden suojaamiseksi, eli kukaan ei saa tietää, minkä ikäinen oikeasti olet, vain sen, minkä ikäisenä muut sinua pitävät. Käyttäjät voivat myös määritellä, mitä kaikkia tietoja hänestä arvioidaan (esim. Joku ei ehkä halua, että hänen painoaan arvioidaan lainkaan, ja voi jättää tämän tiedon pois), mutta profiilissa pitää olla vähintään 2 arvioitavaa kysymystä, jotta sen voi asettaa julkisesti muille arvioitavaksi.
